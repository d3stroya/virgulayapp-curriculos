{
    "competenciasEspecificas": [
        "1. Analitzar fenòmens i resoldre problemes basats en situacions relacionades amb la química mitjançant l’ús dels seus models, lleis i teories, atenent la base experimental i la conceptualització, per evidenciar la importància de la química com a ciència rellevant, i les connexions amb la vida quotidiana, el benestar comú i la sostenibilitat ambiental.",
        "2. Formular preguntes i hipòtesis i contrastar-les a través de la indagació i l’experimentació atenent normes de seguretat, i argumentar mitjançant models i lleis de la química en situacions relacionades amb els sistemes materials i les aplicacions pràctiques de la química per proposar solucions a problemàtiques sociomediambientals.",
        "3. Interpretar i organitzar informació en diferents formats a partir de fonts diverses, utilitzant de manera adequada els diversos registres de comunicació de la química (unitats, formulació, llenguatge simbòlic, matemàtic i d’altres), per evidenciar la necessitat d’establir una eina de comunicació entre comunitats científiques i en la investigació.",
        "4. Seleccionar i avaluar críticament informació i recursos, en diferents formats i plataformes, tant en el treball individual com col·lectiu, crear i comunicar coneixement de manera efectiva i en diversos formats i argumentar l’ús responsable de substàncies i processos químics per al reconeixement de la influència positiva de la química en la societat.",
        "5. Resoldre i interpretar problemes en contextos relacionats amb la química, aplicant habilitats de cooperació, coordinació, emprenedoria i tècniques de treball pròpies de la comunitat química (experimentació, indagació, raonament logicomatemàtic, etc.), per reconèixer el paper de la química i predir la influència dels seus avenços en una societat basada en valors ètics i sostenibles.",
        "6. Construir coneixement químic de forma activa, col·lectiva i evolutiva a partir de situacions de l’entorn proper o global, i argumentar el caràcter multidisciplinari i versàtil de la química i les seves relacions amb altres camps de coneixement per actuar com a agents crítics en l’anàlisi i la difusió d’informació i promoure una societat igualitària, saludable i sostenible."
    ]
}