{
  "competenciasEspecificas": [
    "1. Interpretar el dibuix com a eina de coneixement, comunicació i expressió, valorant la diversitat de significats que origina com a font de riquesa cultural i artística, per tal d’inferir la pluralitat de representacions que possibilita en diferents propostes plàstiques del patrimoni global.",
    "2. Analitzar, amb actitud crítica i reflexiva, produccions plàstiques incloent-hi les contemporànies, reconeixent el llenguatge, els recursos i l’expressivitat de la creació gràfica presents, per adquirir una capacitat i formació artística que permeti aconseguir una veritable consciència visual i un gaudi estètic.",
    "3. Aplicar les diferents eines i llenguatges del dibuix, analitzant, interpretant i comprenent la realitat, per propiciar la representació gràfica objectiva i expressiva tot potenciant la sensibilitat i afavorint el creixement personal.",
    "4. Experimentar l’ús de diferents materials, tècniques i suports, incloent-hi el propi cos, reconeixent la importància d’aquests en les propostes artístiques contemporànies, per descobrir el gest del dibuix i l’apropiació de l’espai com a mitjans d’autoexpressió i acceptació personal.",
    "5. Interpretar la pràctica artística, reconeixent els referents culturals anteriors com a part inherent a les noves creacions, per valorar aquesta pràctica com a mitjà d’expressió d’idees, opinions i emocions en un context de referències interconnectades en el temps.",
    "6. Construir i desconstruir produccions gràfiques expressives i creatives, descobrint la importància dels elements del llenguatge gràfic i la seva organització per desenvolupar un estil personal que millori l’execució tècnica i les qualitats comunicatives i expressives de les pròpies produccions en un clima d’intercanvi d’idees.",
    "7. Descobrir i seleccionar les tècniques pròpies del dibuix, tant tradicionals com digitals, identificant les eines, els mitjans, els suports, cercant noves possibilitats experimentals, per integrar-les de forma innovadora en la realització de produccions gràfiques en contextos contemporanis.",
    "8. Adaptar els coneixements i les destreses adquirits, desenvolupant la retentiva i la memòria visual, per experimentar i reaccionar amb creativitat i eficàcia davant de nous desafiaments en la representació gràfica.",
    "9. Dissenyar i crear projectes gràfics col·laboratius, adaptant el disseny i el procés a les necessitats pròpies de l’àmbit disciplinari i contribuint de forma creativa en la seva planificació i realització, per entomar amb més seguretat possibles reptes professionals i valorar l’enriquiment que suposa compartir."
  ]
}