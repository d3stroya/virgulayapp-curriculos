{
    "competenciasEspecificas": [
        "1. Llegir obres de la literatura dramàtica o veure’n la posada en escena, atenent tant les relacions internes dels elements constitutius del gènere i les seves funcions en les obres com les relacions externes de les obres amb el seu context de producció i la seva inscripció en la tradició cultural, per eixamplar les possibilitats de gaudi de la literatura dramàtica.",
        "2. Llegir o veure en escena de manera autònoma obres rellevants de la literatura dramàtica com a font de plaer i coneixement, seleccionar amb criteri propi i amb la consulta de recomanacions especialitzades aquelles que s’ajusten millor als gustos, interessos i necessitats personals, diversificar formes d’accés al fet teatral, i compartir experiències de lectura i com a públic de teatre per construir la pròpia identitat literària i gaudir-ne de la dimensió social.",
        "3. Establir vincles entre obres dramàtiques de diferents èpoques, contextos i llenguatges artístics, per constatar l’existència d’universals temàtics, de tipologies de personatges i de vies formals recurrents al llarg de la història, i reconèixer-ne i contrastar-ne semblances i diferències en funció dels respectius contextos de producció i de la interrelació entre literatura i societat.",
        "4. Emprar les capacitats expressives i creatives necessàries, utilitzant els elements que configuren el gènere, així com diferents tècniques que componen l’acció dramàtica, el disseny de personatges i la configuració de situacions i escenes, per recrear o crear textos dramàtics i estimular la creativitat literària i artística.",
        "5. Participar en la construcció d’un cànon literari dramàtic universal que integri la perspectiva d’experiència de les dones a través de la lectura d’obres teatrals d’escriptores o personatges femenins essencials i que superi els marcs de la cultura occidental per establir contrapunts d’interès, respecte i sensibilitat envers altres veus i desenvolupar el pensament crític pel que fa a la construcció discursiva del món i els seus imaginaris."
    ]
}