{
    "competenciasEspecificas": [
        "1. Interpretar els recursos expressius i de comunicació que ofereixen les diferents tècniques d’expressió graficoplàstiques mitjançant l’observació i la valoració d’obres d’art i altres manifestacions artístiques, per poder relacionar-los amb el context social, històric i cultural i fomentar una actitud participativa i crítica sobre l’enriquiment inherent a la diversitat cultural.",
        "2. Implantar mètodes d’estudi d’obres d’art i d’altres manifestacions artístiques per mitjà de l’anàlisi visual per desenvolupar la recepció i el gaudi estètic i comprendre la intenció i el sentit d’aquestes propostes en un context divers i multicultural.",
        "3. Participar i experimentar activament en la recepció de produccions artístiques/plàstiques, analitzant i investigant les obres i els seus processos de creació, per desenvolupar la capacitat de distingir les diverses tècniques i llenguatges graficoplàstics, i valorar-ne críticament tant la conservació com la sostenibilitat i el seu impacte mediambiental.",
        "4. Aplicar i combinar els diferents mitjans d’expressió del llenguatge graficoplàstic, experimentant les diferents possibilitats i combinacions, per desenvolupar la capacitat autònoma, creativa, imaginativa i personal d’expressió, i potenciar una mirada crítica en un clima d’autoestima i de confiança en si mateix.",
        "5. Crear produccions artístiques, tant individuals com col·lectives, aplicant els materials i les tècniques d’expressió graficoplàstica durant el procés de creació, per aconseguir el domini i la destresa en l’ús de les tècniques i dels procediments en un context de solucions alternatives dins del taller col·lectiu.",
        "6. Planificar i desenvolupar produccions graficoplàstiques tant pròpies com col·lectives, tot valorant les possibilitats quant a fases, tècniques, materials i procediments i avaluant amb esperit crític i de forma coherent l’adaptació del resultat a la proposta a partir del procés seguit, per expressar idees, opinions i sentiments que enriqueixin la identitat personal i potenciïn el compromís social.",
        "7. Seleccionar acuradament els recursos tècnics i conceptuals necessaris per desenvolupar una producció graficoplàstica, integrant-los amb creativitat i imaginació, tant de manera individual com col·lectiva, per desenvolupar una producció graficoplàstica amb uns objectius concrets en un context de diversitat cultural i artística.",
        "8. Construir composicions graficoplàstiques personals i sostenibles, utilitzant vivències pròpies i alienes i integrant-les en un projecte artístic, per incorporar els processos creatius i d’innovació estudiats a nous reptes personals i a possibilitats professionals futures.",
        "9. Participar activament en les fases de producció artística d’un projecte graficoplàstic, elaborant propostes artístiques individuals i col·lectives, per respondre de manera eficaç i creativa, a més de comprendre les repercussions inclusives, socials i les oportunitats personals que es generin."
    ]
}