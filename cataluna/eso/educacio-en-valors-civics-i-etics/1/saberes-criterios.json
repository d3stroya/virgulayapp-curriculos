{
  "saberes": [
    "Autoconeixement i autonomia moral",
    "- Investigació ètica i resolució de problemes complexos a partir del pensament crític i filosòfic en situacions de debat a l’aula.",
    "- Construcció de l’autoconcepte i la identitat personal en un context plural, a partir de la identificació de les pròpies capacitats, tant físiques i sensorials, com cognitives i emocionals.",
    "- Manifestació d’actituds de superació personal, basades en la resiliència i la perseverança, en la relació amb un mateix, amb els altres i amb l’entorn.",
    "- Desenvolupament crític de l’autonomia i la responsabilitat, tenint en compte la voluntat i el judici moral en diversos entorns amb gran varietat d’interessos.",
    "- Valoració de l’ètica com a principi de les nostres accions i de l’establiment de normes presents a la societat, de forma crítica i raonada.",
    "- Anàlisi del conflicte entre moralitat i legalitat, tenint en compte els drets individuals en un context global.",
    "- Identificació i presa de consciència dels riscos que implica l’ús acrític, l’abús i la sobreexposició a les xarxes socials en la preservació de la privacitat i la vulneració de la pròpia identitat i la dels altres en la societat actual.",
    "- Identificació i presa de consciència de les conseqüències d’un mal ús i abús de les noves tecnologies, en el temps de lleure, que poden derivar en conductes addictives relacionades tant amb l’ús dels dispositius com amb els continguts que ofereixen.",
    "Societat, justícia i democràcia",
    "- Valoració del diàleg i de l’argumentació en la presa democràtica de decisions i en la resolució pacífica de conflictes en la relació amb els altres i en contextos diversos.",
    "- Investigació sobre la naturalesa social i política de l’ésser humà, i la comprensió crítica i l’ús dels conceptes de «llei», «poder», «sobirania», «justícia», «estat», «democràcia» i «drets humans» en el context social.",
    "- Estudi de la naturalesa i origen de la societat, i de conceptes relacionats, com «competència», «cooperació», «egoisme» i «altruisme» a escala relacional i social.",
    "- Identificació de les estructures socials i dels grups de pertinença que conformen una societat en propostes d’aula que ho requereixin.",
    "- Anàlisi de les formes d’estat i tipus de govern, així com dels principis, procediments i institucions democràtics fins arribar a la memòria democràtica en projectes d’aula que hi estiguin vinculats.",
    "- Integració de la constitució històrica de les diferents generacions de drets humans, en especial dels drets de l’infant, atenent a la seva rellevància ètica en la relació entre les persones tant en el centre educatiu com fora d’aquest.",
    "- Promoció de l’associacionisme i el voluntariat, i la participació democràtica en el marc d’uns codis deontològics i ètics en el context social proper.",
    "- Anàlisi i diàleg raonat sobre la desigualtat econòmica i la lluita contra la pobresa; el dret a la feina, la salut, l’educació i la justícia, i la promoció del comerç just en una societat globalitzada.",
    "- Reflexió sobre la bioètica, el desafiament de la intel·ligència artificial, les propostes transhumanistes i els fins i límits ètics de la investigació científica en la societat moderna i global.",
    "- Presa de consciència de la importància de les accions individuals i col·lectives i de la contribució de l’Estat, dels organismes internacionals, de les ONG i de les ONGD a favor de la pau, la seguretat i la cooperació internacional en la societat actual.",
    "- Relació entre el dret internacional i la ciutadania global en un món actual interconnectat.",
    "- Manifestació d’una posició informada i èticament fonamentada sobre el valor i pertinència dels drets humans, el respecte per la diversitat etnicocultural, la consideració dels bens públics globals i la percepció del valor social dels impostos en el context proper.",
    "- Reconeixement de la història democràtica de l’Estat espanyol, les seves institucions, la realitat democràtica i institucional catalana, organismes internacionals i associacions civils dirigides a assolir la pau, la seguretat i la solidaritat entre els pobles i les persones, en projectes d’aula que hi estiguin vinculats.",
    "Sostenibilitat i ètica ambiental",
    "- Identificació de l’ecodependència i la interconnexió entre els estils de vida i l’entorn, en situacions quotidianes.",
    "- Proposta d’accions locals i globals sobre la relació individu-natura des de diferents perspectives en situacions de debat crític a l’aula.",
    "- Anàlisi crítica dels límits del planeta, l’emergència climàtica i la petjada ecològica de les accions humanes en el món actual.",
    "- Creació d’estratègies per al desenvolupament sostenible en un context local i global.",
    "- Debat sobre diversos plantejaments ètics, científics i polítics en relació amb els problemes ecosocials i ambientals, en el marc de projectes realitzats a l’aula.",
    "- Desenvolupament i promoció d’hàbits i actuacions individuals i col·lectives en el marc dels objectius de desenvolupament sostenible en un context local i global.",
    "- Integració de l’ecofeminisme, l’economia circular i l’economia blava en el propi projecte vital i en situacions de la vida quotidiana.",
    "- Establiment d’un compromís actiu amb la protecció de la vida animal i el medi ambient des de la perspectiva biocèntrica en situacions de debat a l’aula.",
    "- Consolidació i promoció d’hàbits de vida sostenible tenint en compte el consum responsable i de productes de proximitat, la gestió òptima dels recursos naturals i dels residus, i de la mobilitat en l’orientació que donem al nostre estil de vida.",
    "- Coneixement de la sobirania alimentària i d’estratègies que afavoreixen la reducció del malbaratament alimentari en un context global.",
    "Educació emocional",
    "- Presa de consciència, expressió assertiva i regulació de les emocions pròpies i alienes, basades en una autoestima ajustada, com a aspecte determinant en la millora del benestar individual i col·lectiu amb un mateix i amb els altres.",
    "- Construcció i valoració de relacions afectives saludables a partir del reconeixement de la igualtat i del respecte mutu, com a factors que les determinen, en el context social.",
    "- Integració crítica i constructiva de la interdependència entre els aspectes afectius i el desenvolupament de la sexualitat, implicant-se de forma responsable en la millora del benestar emocional individual i col·lectiu en les relacions entre iguals.",
    "- Manifestació d’actituds de respecte i empatia amb relació als drets LGTBIQ+ i a la pluralitat cultural, política, religiosa i altres, com a condicions essencials per a la millora del benestar individual i col·lectiu en una societat moderna amb diversitat d’opcions.",
    "- Valoració de situacions de conflicte i desenvolupament d’accions de prevenció enfront les relacions abusives i el maltractament entre iguals en l’entorn educatiu.",
    "Gestió personal i emocional",
    "- Organització i participació activa de gran varietat de situacions motrius essent capaç d’assumir diferents rols.",
    "- Desenvolupament de la consciència, regulació i autonomia emocional com a capacitat de reconèixer, gestionar i autoregular les emocions (superació, perseverança, estrès, autocontrol en les situacions de contacte…) en contextos fisicoesportius.",
    "Habilitats socials i valors",
    "- Aplicació d’habilitats socials que fomentin la convivència i la cohesió social en tot tipus de situacions.",
    "- Comunicació assertiva, respecte per la resta i col·laboració i cooperació responsable i activa en contextos motrius diversos.",
    "- Interiorització dels valors educatius de l’esport en el creixement personal.",
    "Activitat física, gènere i discriminació",
    "- Responsabilitat i compromís actiu davant d’estereotips, actuacions discriminatòries de gènere, ètniques, socioeconòmiques, de competència motriu i qualsevol tipus de violència que es pugui donar.",
    "- Promoció de la igualtat de gènere en la pràctica de qualsevol esport, en la difusió en mitjans de comunicació i en el reconeixement de referents esportius.",
    "- Influència social, cultural i econòmica de l’esport en la societat actual: aspectes positius i negatius."
  ],
  "criteriosEvaluacion": [
    "1.1 Implicar-se en el procés d’autoconeixement i creixement personal mostrant-se actiu i proactiu davant les propostes educatives d’aula, de centre i de la comunitat.",
    "1.2 Construir un autoconcepte ajustat manifestant idees i propòsits personals realistes en el seu context educatiu i social.",
    "1.3 Analitzar de forma crítica i raonada la informació obtinguda per mitjà de diverses fonts aplicant criteris ètics de forma autònoma.",
    "1.4 Resoldre dilemes morals i altres situacions relatives al projecte vital amb responsabilitat i autonomia moral a través de la indagació.",
    "1.5 Avaluar de forma proactiva els riscos derivats de l’ús acrític i de l’abús de les xarxes socials com a factor de prevenció de situacions de ciberassetjament en diferents contextos.",
    "2.1 Manifestar actituds que promouen una convivència pacífica, respectuosa, democràtica i compromesa amb el bé comú i una societat inclusiva.",
    "2.2 Manifestar actituds de ciutadania activa i democràtica a partir del coneixement del moviment associatiu i la participació respectuosa i constructiva en activitats de grup.",
    "2.3 Aplicar principis ètics en la presa de decisions col·lectives, en la planificació d’accions coordinades i en la resolució de problemes.",
    "2.4 Mostrar un compromís actiu amb el bé comú a través del diàleg raonat sobre qüestions ètiques d’actualitat.",
    "2.5 Reflexionar sobre el problema de la violència contra les dones i actuar a favor de la defensa d’una efectiva igualtat de gènere, a través de l’anàlisi de les mesures de prevenció de la desigualtat i la discriminació per raó de gènere.",
    "2.6 Analitzar críticament el paper de les institucions públiques, dels organismes internacionals i les organitzacions no governamentals en la promoció de la pau, dels drets humans, del respecte per la diversitat, de la solidaritat i de la cooperació entre nacions, a través del diàleg argumentatiu i raonat.",
    "3.1 Avaluar la interconnexió i l’ecodependència de les activitats humanes adoptant compromisos i participant en la societat amb accions locals de millora, sostenibles, en relació amb els problemes ecosocials de més rellevància.",
    "3.2 Realitzar i promoure accions que afavoreixen l’assoliment dels objectius de desenvolupament sostenible a través d’acords i actuacions individuals i col·lectives de forma activa i compromesa.",
    "3.3 Desenvolupar actituds i valors de compromís basats en el respecte, cura i protecció de les persones, dels animals i del planeta, a través d’accions individuals i col·lectives, a escala local i global, vinculades al consum responsable i de productes de proximitat, a la mobilitat sostenible, a la preservació del patrimoni natural i al respecte per la diversitat etnicocultural.",
    "4.1 Expressar de manera respectuosa i assertiva les pròpies emocions manifestant una ajustada autoestima en diferents contextos educatius i socials.",
    "4.2 Regular adequadament les pròpies emocions a partir de la identificació d’aquestes i de les dels altres, en situacions de participació tant individuals com col·lectives.",
    "4.3 Manifestar una actitud empàtica i respectuosa envers un mateix, els altres i la natura, en activitats realitzades en l’entorn escolar i comunitari.",
    "4.4 Avaluar situacions de conflicte i prendre-hi partit des d’un posicionament proactiu com a factor de prevenció de relacions abusives, de situacions d’assetjament i de maltractament entre iguals en el context educatiu."
  ]
}