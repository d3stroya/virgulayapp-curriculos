{
  "competenciasEspecificas": [
    "1. Integrar els processos físics i psicològics implicats en la cognició, la motivació i l’aprenentatge, analitzant-ne les implicacions en la conducta per desenvolupar estratègies de gestió emocional i d’autoaprenentatge en els àmbits personal, social i acadèmic.",
    "2. Identificar les principals característiques del desenvolupament evolutiu de la persona, analitzant els elements que condicionen la conducta i potenciant les qualitats personals i de relació social pròpies i dels altres, per afrontar de forma autònoma i eficaç els reptes de l’itinerari vital.",
    "3. Reflexionar sobre l’ésser humà, des de diferents perspectives —psicològica, antropològica i social—, mostrant els trets diferencials de forma respectuosa i empàtica per fomentar l’esperit crític envers els altres i l’entorn, i promoure el compromís d’un desenvolupament sostenible en la societat.",
    "4. Integrar la dimensió social i antropològica de l’ésser humà, considerant els factors personals i socioculturals que intervenen en la configuració psicològica de la persona, per desenvolupar, de forma inclusiva, les estratègies i habilitats socials necessàries en l’adaptació als canvis de la societat.",
    "5. Descobrir les pròpies competències i interessos professionals, així com les oportunitats acadèmiques i professionals de l’entorn, desenvolupant actituds d’autosuperació, adaptabilitat i iniciativa, i les destreses necessàries per a una presa de decisions ajustada al projecte vital, acadèmic i professional."
  ]
}