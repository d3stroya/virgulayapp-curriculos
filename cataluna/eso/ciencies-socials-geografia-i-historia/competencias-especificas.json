{
  "competenciasEspecificas": [
    "1. Cercar i tractar informació que permeti interpretar el present i el passat, aplicant els procediments de la recerca històrica i geogràfica a partir de l’anàlisi crítica de dades procedents de fonts analògiques i digitals, per transformar-ho en coneixement i comunicar-ho a través de diferents formats.",
    "2. Indagar i argumentar a partir de problemes socials rellevants, locals i globals, per desenvolupar un pensament crític i respectuós amb les diferències, que contribueixi a la construcció de la identitat individual i col·lectiva i a la consecució d’un present i un futur més just i inclusiu.",
    "3. Interpretar els canvis i les continuïtats dels processos històrics, mitjançant la realització de projectes d’investigació i l’ús de fonts primàries i secundàries, per interpretar els problemes del món actual i fer propostes a favor de la pau, el benestar i el desenvolupament sostenible.",
    "4. Descobrir i analitzar els elements i dinàmiques que configuren el territori, mitjançant l’estudi de casos i problemàtiques geogràfiques, per valorar els diferents paisatges i proposar alternatives de gestió territorial, amb criteris de sostenibilitat i justícia social.",
    "5. Analitzar de forma crítica els mecanismes que han regulat la vida de les societats al llarg de la història fins a l’actualitat i la construcció dels sistemes democràtics per participar de manera respectuosa i compromesa en activitats comunitàries que promoguin la convivència, la cohesió social i l’equitat.",
    "6. Interpretar els processos que han conformat les societats actuals en la seva diversitat i riquesa a partir de l’anàlisi de perspectives i mirades diverses per formar-se un criteri propi fonamentat i comprometre’s en la defensa dels drets humans, la llibertat i la igualtat davant les situacions d’injustícia i discriminació.",
    "7. Identificar els fonaments que sostenen les identitats personals i col·lectives des d’una perspectiva intercultural, respectant els sentiments de pertinença, i valorar les diverses manifestacions culturals i artístiques i el patrimoni material i immaterial per contribuir a la cohesió social i als valors que emanen d’una ciutadania europea responsable i solidària.",
    "8. Analitzar les formes de vida i els fets i fenòmens socials, passats i presents, des de la perspectiva de gènere, i comprometre’s en la igualtat d’oportunitats, la participació efectiva i la responsabilitat compartida de totes les persones en la societat i l’entorn, superar estereotips i rebutjar qualsevol forma de discriminació i violència.",
    "9. Valorar críticament les dinàmiques d’interdependència entre diferents factors dins un món globalitzat i les desigualtats i conflictes que es generen, i relacionar les problemàtiques locals i globals per proposar alternatives basades en la cultura de la pau i adquirir compromisos que permetin la consecució d’un món més solidari i sostenible."
  ]
}